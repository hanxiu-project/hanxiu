<form><strong style="color:darkred; font-family:&quot;Times New Roman&quot;; font-size:14pt">瑜伽師地論科句披尋記卷第九十五</strong></form>

<p><span style="font-size:medium"><span style="color:#000000"><span style="font-family:&quot;Times New Roman&quot;">　　　　　　　　　　　　　　　　　　　　　　　　彌勒菩薩說</span></span></span><br />
<a name="95p7123"></a><span style="font-size:medium"><span style="color:#000000"><span style="font-family:&quot;Times New Roman&quot;">　　　　　　　　　　　　　　　　　　　　　　　　唐三藏沙門玄奘奉詔譯</span></span></span><br />
<span style="font-size:medium"><span style="color:#000000"><span style="font-family:&quot;Times New Roman&quot;">　　　　　　　　　　　　　　　　　　　　　　　　韓清淨科記</span></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">攝事分中契經事緣起食諦界擇攝第三之三</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">壬三、諦攝2　癸一、頌標列</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">復次，嗢柁南曰：</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">　如理攝集諦　得相處業障　過黑異熟等　大義後難得</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">癸二、長行釋12　子一、如理3　丑一、標智別</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若於諦智增上如理及不如理不如實知，不能盡漏。與此相違，如實知故，能盡諸漏。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">丑二、釋智名2　寅一、名不如理</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">當知此中，聞不正法，不為寂靜、不為調伏、不為涅槃所起諸智，名不如理。</span></strong></span></span><br />
<a name="95p7124"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、翻名如理</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">聽聞正法，與上相違，當知如理。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">丑三、辨彼類2　寅一、不能盡漏2　卯一、辨2　辰一、出邪行3　巳一、由住惡法</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又於此中，住惡說法補特伽羅，於此正法佛、佛弟子真善丈夫，不樂瞻仰。於別解脫尸羅律儀、密護根門、正知而住，如是等類賢聖法中，不自調伏，不受學轉。於諸聖諦，無聞思修照了通達。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》無聞思修照了通達者：入諦現觀，名為照了，亦名通達。由盡所有、如所有故，隨其次第。應知義如前說。（<a href="http://mahabodhi.org/yoga/cb/93.htm#72273:71468">陵本九十三卷二十頁7046</a>）</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、由起邪解</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又即於彼諸惡說法毗奈耶中，聞不正法，起邪勝解。於不如理，生起如理顛倒妄想；於不如理，不如實知是不如理；又於聽聞正法如理，不如實知是其如理。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳三、由邪作意2　午一、略2　未一、辨差別</span></strong></span></span><br />
<a name="95p7125"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">由不知故，於諸所有惡說、惡解、有縛無脫、不應思惟顛倒法中，不能解了，而故思惟。於諸所有善說、善解、有脫無縛、應可思惟無顛倒法，所謂契經及應頌等，乃至廣說，不能解了，而不思惟。如是亦名非理作意。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未二、釋非理</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">由此作意不為寂靜、不為調伏、不為涅槃，故名非理。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午二、廣2　未一、出計實我</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又復聽聞不正法故，依三言事增上緣力，顯示過去、未來、現在計我品類。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》依三言事增上緣力者：謂依諸行，宣說過去、未來、現在，已未與果諸所有相，名三言事。以此為緣能起分別，是名增上緣力。</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">即由如是增上力故，於三世境起不如理作意思惟。謂於過去，分別計我或有、或無；未來、現在，當知亦爾。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未二、釋其見處2　申一、辨相2　酉一、總標</span></strong></span></span><br />
<a name="95p7126"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">彼既如是不如正理作意思惟，或緣所取事，或緣能取事；此不如理作意思惟，或即諸行分別有我，或離諸行分別有我。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">酉二、別辨2　戌一、即行分別有我2　亥一、辨2　天一、緣所取事2　地一、成常見</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">彼於所計得決定時，若緣所取事，分別為我，或成常見，由此見故，作是思惟：我有其我，於現法中是實是常。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">地二、成斷見</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">或成斷見，由此見故，作是思惟：我無其我，於現法中是實是常。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》我無其我於現法中是實是常者：彼計死後斷滅，故作是思：我無其我，於現法中是實是常。然非不計有我，彼計若我體性一切有無，是則應無受業果異熟故。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">天二、緣能取事2　地一、計有我見</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若緣能取事，計有我見，分別為我，作是思惟：我今以我觀察於我。或謂我我先有今無，作是思惟：我今以我觀察無我。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">地二、計無我見</span></strong></span></span><br />
<a name="95p7127"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">或復即緣能取之事，計無我見，於現法中，以其無我分別為我，作是思惟：我今以其無我隨觀昔曾有我。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">亥二、結</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是且說所取、能取差別五相，不如正理作意思惟五種見處。謂即三世所有諸行分別有我。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》且說所取能取差別五相等者：前說緣所取事，分別為我，或成常見、或成斷見，有其二相；緣能取事，分別為我，或依我見、或依無我，有其三相；是名所取、能取差別五相。當知皆即三世所有諸行分別有我。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">戌二、離行分別有我2　亥一、標非理</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又復由於不如正理比度作意，離於諸行分別有我。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">亥二、明所計2　天一、出異名6　地一、能作者等作者</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">彼謂如是所計實我，或自能作感後有業，名能作者；或他令作，名等作者。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">地二、能起者等起者</span></strong></span></span><br />
<a name="95p7128"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">或自能起現法士用，名能起者；或他令起，名等起者。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">地三、能生者等生者</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">或自己作後有業故，或他令作後有業故，感果異熟，名能生者。或自能起現士用故，或他等起現士用故，得士用果，名等生者。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">地四、能說者2　玄一、第一義</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">或由自見、或由他見隨起言說，如是或由自聞覺知、或由他聞覺知隨起言說，名能說者。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">玄二、第二義</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">或於妻子及奴婢等所有家屬，隨其所應施設教敕，令住其處，如是亦復名能說者。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">地五、能受者等受者</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">或復當來業果已生，名能受者。或於現法諸士夫果已現等生，名等受者。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">地六、領受者及能捨續餘蘊</span></strong></span></span><br />
<a name="95p7129"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">或於過去彼彼生中，造作種種善不善業，今於現法領受種種彼果異熟，名領受者。或有乃至壽量減盡而便夭喪，能捨此蘊，能續餘蘊。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">天二、結邪執</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若異此者，既無有我，云何得成如上所說諸所作事。是名第六不如正理作意思惟所攝見處。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》是名第六不如正理作意思惟所攝見處者：前即諸行分別有我，說明五種見處。今離諸行分別有我，次第為論，故名第六見處。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">申二、釋名7　酉一、名見處</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是諸見，且說皆以薩迦耶見為其自性，能生其餘薩迦耶見以為根本所有見趣，故名見處。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">酉二、名見稠林</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">由能障礙能取真實微妙慧故，名見稠林。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">酉三、名見曠野</span></strong></span></span><br />
<a name="95p7130"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">損善法故，名見曠野。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">酉四、名見厭背</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">勞役他故，名見厭背。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》勞役他故名見厭背者：見為根本，起惑造業，名勞役他。有多過患，為諸賢聖所厭背故，得厭背名。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">酉五、名見行歷</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">欲求、有求所行歷故，名見行歷。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">酉六、名見動搖</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">詰責他論、免脫己論而動搖故，名見動搖。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">酉七、名見結</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">能善結構後有苦故，名為見結。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、明生苦</span></strong></span></span><br />
<a name="95p7131"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">習行如是諸邪行者，於現法中，未現前漏令起現前；既現前已，令依下品起其中品，令依中品起其上品。由此為因，生起當來老病死等一切苦法。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、結</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是當知，由於如理及不如理不實知故，造作苦諦、集諦雜染。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、能盡諸漏2　卯一、出因緣</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">與此相違，聽聞正法，起正勝解。於其如理，無不如理顛倒妄想；於其如理，如實了知是其如理；廣說乃至於應思惟無顛倒法，能正思惟。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、明斷漏2　辰一、於見斷</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">由此因緣，於三世行并其所取及以能取，如實隨觀無我、我所。當於聖諦入現觀時，於見所斷所有諸漏皆得解脫。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、於修斷2　巳一、標列因緣</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">得此事已，於上修道所斷諸漏，為令無餘永斷滅故，精勤修習四種因緣。何等為四？一、善護身故；二、善守根故；三、善住念故；四、如先所得出世間道，以達世間出沒妙慧多修習故。</span></strong></span></span><br />
<a name="95p7132"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、隨釋差別4　午一、善護身</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">善護身者，謂正安住，遠避惡象，乃至廣說如聲聞地。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》遠避惡象等者：聲聞地說：又如所往，如是應往。不與暴亂惡象俱行，不與暴亂眾車、惡馬、惡牛、惡狗而共同行，不入鬧叢，不蹈棘刺，不踰垣牆，不越坑塹，不墮山崖，不溺深水，不履糞穢。（<a href="http://mahabodhi.org/yoga/cb/24.htm#72352:20234">陵本二十四卷十五頁2051</a>）是名廣說應知。</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">由遠避故，於盡諸漏無有障礙。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午二、善守根</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">善守根者，謂正安住，於諸可愛現前境界非理淨相，能正遠離，如理思惟彼不淨相。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午三、善住念3　未一、標</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">善住念者，謂住四處。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未二、列</span></strong></span></span><br />
<a name="95p7133"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;"><a name="74426:72360"></a>一者、安住思擇受用衣服等處；二者、安住能正除遣處靜現行惡尋思處；三者、安住能正忍受發勤精進所生疲倦、疏惡不正淋漏等苦，他麤惡言所生諸苦，界不平等所生苦處；</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》精進所生疲倦疏惡不正淋漏等苦者：勤修善品，劬勞因緣，發生種種身心疲惱，名疲倦苦。住於山谷、巖穴、稻稈積等空閑室中，如是處所疏惡不正，或居樹下無覆障處，為淋漏、寒熱諸苦之所損惱，是名淋漏等苦。下說：堪能忍受發勤精進所生眾苦、諸淋漏苦、界不平苦、他麤惡言損惱等事所生眾苦。（<a href="http://mahabodhi.org/yoga/cb/98.htm#72361:74425">陵本九十八卷四頁7337</a>）與此義同。</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">四者、安住於所修道依不放逸無雜住處。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未三、結</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">由正安住如是四處，名善住念。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午四、善修習</span></strong></span></span><br />
<a name="95p7134"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">彼由如是善護身故，善守根故，善住念故，如先所得出世間道善修習故，於修所斷所有諸漏皆能解脫，及隨證得最極究竟。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">子二、攝2　丑一、遮異說</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">復次，若有說言：此四聖諦唯是境界，或有其我、或有有情，緣此聖諦修諸善法。應告彼言：勿作是說。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">丑二、顯正義2　寅一、出諦攝3　卯一、標</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">所以者何？諸有無量世出世間善法生起，一切皆歸四聖諦攝。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、辨</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">當知諸法略有二種。一、能知智，二、所知境。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》一能知智者：能知唯智，名能知智。意遮無我及無有情，故作是說。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯三、結</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">其能知智亦所知境，是故諸智俱行善法，無不攝在四聖諦中。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、廣念住3　卯一、標義</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">彼復修習循身念故，觀品、止品所有善法，始修業地、已作辦地總得生起。</span></strong></span></span><br />
<a name="95p7135"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、辨相2　辰一、略攝修念2　巳一、徵</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">云何名為修循身念？</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、釋2　午一、明所攝2　未一、住始業地</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">謂若有住始修業地，如理攀緣若內若外諸大種色為境正念；或復由他愛與非愛增語、有對觸現行時，如理攀緣觸受、想、行及與諸識為境正念。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》愛與非愛增語有對觸者：謂增語觸及有對觸，各有愛與非愛差別應知。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未二、住已辦地</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">或若有住已作辦地，如理攀緣諸所造色為境正念；或復如理攀緣作意，及彼所生受、想、行、識為境正念。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午二、結得名</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是一切，略攝名為修循身念。當知此念，或緣色身、或緣名身。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、廣釋差別2　巳一、始業地攝2　午一、釋2　未一、生起觀品善法2　申一、別徵</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">云何名觀？云何生起觀品善法？</span></strong></span></span><br />
<a name="95p7136"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">申二、隨釋3　酉一、出觀名</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">謂於內外諸大種色及所餘蘊正決擇慧，說名為觀。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">酉二、釋修想2　戌一、別辨相3　亥一、於外大種修無常想</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若有從初無倒修習分析聚想，於外大種，由觀劫盡，修無常想。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》無倒修習分析聚想者：謂於內身如理分別，唯有色想，乃至唯有識想。不復於此總執有我，離一合想故。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">亥二、於內大種修不淨等想3　天一、修不淨想</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">於內大種所合成身，由觀唯食漸漸不淨，修不淨想。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">天二、修無常想及與苦想</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">由觀從愛所生長性，及於後際老死法性，修無常想及與苦想。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》由觀從愛所生長性者：謂內大種所合成身，愛為生因，由是觀察修無常想。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">天三、修苦無我想</span></strong></span></span><br />
<a name="95p7137"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">若於此身，一切愚夫，不能如實了知體是無常苦故，或執為我、或執我所。即於此身，具足多聞諸聖弟子，如實知故，無有所執，是即能修苦無我想。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">亥三、於受等法修無常想離貪瞋癡</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">此無我想，由於其身唯有界想。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》由於其身唯有界想者：界謂六界。所謂地界、水界、火界、風界、空界、識界。聲聞地說：若諸慢行補特伽羅，於界差別作意思惟，便於身中離一合想，得不淨想。無復高舉，憍慢微薄，於諸慢行，心得清淨。（<a href="http://mahabodhi.org/yoga/cb/27.htm#72407:22392">陵本二十七卷三頁2254</a>）</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">有此想故，若復由他愛與非愛增語、有對諸觸現行。言非愛者，即是手足、杖塊等觸。彼則於此及此為緣所有受等無色諸行，正觀無常，離愛離恚，唯觀有界。心緣此身正安住故，如是亦名遠離愚癡。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">戌二、結略義</span></strong></span></span><br />
<a name="95p7138"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是所有分析聚想，於外大種修無常想；於內大種修不淨想，若無常想、無常苦想、苦無我想；於所生起受等諸法，依大種身修無常想，離貪瞋癡。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">酉三、結生善</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是觀品無量善法，始修業地，由正修習循身念故，皆得生起。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未二、生起止品善法2　申一、別徵</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">云何名止？云何生起止品善法？</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">申二、隨釋4　酉一、出所依</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">謂由修習循身念故，以觀為依，如理修止。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">酉二、釋止名</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又言止者，謂於其內正安住心。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">酉三、辨善法2　戌一、舉種種5　亥一、正修忍慈</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">止品善法者，謂得如是正思擇力攀緣鋸喻沙門教授，於怨家所正修忍辱，又即緣彼無倒修慈。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》攀緣鋸喻沙門教授者：謂彼沙門教授漸次方便，轉上轉勝，能令解脫，故喻如鋸。</span></strong></span></span><br />
<a name="95p7139"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">亥二、尸羅清淨</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">既由忍慈所攝受故，戒得清淨。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">亥三、無悔歡喜乃至得三摩地</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">觀戒淨故，作是思惟：我今已於大師聖教微有所作。由是因緣，無所憂悔；無憂悔故，深生歡喜；廣說乃至得三摩地。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">亥四、修四支攝不放逸行2　天一、未善清淨</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">彼於爾時，由靜定心，乃至獲得第四靜慮。此三摩地行拘執故，未能雙運無功用轉，未善清淨。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">天二、令善清淨</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">為欲令其善清淨故，修如前說四支所攝不放逸行，發勤精進，無有怯弱，乃至廣說。</span></strong></span></span><br />
<a name="95p7140"></a><span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》修如前說四支所攝不放逸行者：前說：由四支故，具足遠離名善具足。何等為四？一者、無第二而住，二者、處邊際臥具，三者、其身遠離，四者、其心遠離。謂於居家所生諸相尋思、貪欲、瞋恚悉皆遠離，依不放逸防守其心。（<a href="http://mahabodhi.org/yoga/cb/85.htm#72433:65421">陵本八十五卷二十頁6480</a>）是名四支所攝不放逸行。復說：又由五相發勤精進，速證通慧。謂有勢力者，由被甲精進故。有精進者，由加行精進故。有勇悍者，由於廣大法中無怯劣精進故。有堅猛者，由寒熱、蚊蝱等所不能動精進故。有不捨善軛者，由於下劣無喜足精進故。此說發勤精進，無有怯弱，乃至廣說，準彼應知。</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">彼於後時，第四靜慮清淨鮮白。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">亥五、引妙捨等2　天一、念生厭恥</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若復為其靜定愛味漂轉其心，不能於定正捨而住，於滅涅槃不觀寂靜，彼乃依佛、或法、或僧深生厭恥。作是念言：我依如來大師佛寶，法毗奈耶善說法寶，無倒修習善行僧寶，為無所得，非有所得；是其惡得，非為善得。於薩迦耶愛藏而住，於滅涅槃不觀寂靜。</span></strong></span></span><br />
<a name="95p7141"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">天二、住觀寂靜</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">彼由內心善調柔故，纔生厭恥，便能安住引沙門義平等妙捨，於滅涅槃能觀寂靜。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">戌二、攝略義</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">生起如是止品善法，所謂忍、慈、尸羅清淨、無悔、歡喜，廣說乃至得三摩地四支所攝不放逸行，引沙門義平等善捨，觀滅涅槃寂靜功德。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">酉四、明所作</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">彼於爾時，由二因緣多有所作。一、由其妙慧，於大師教為盡諸漏，能淨修治第四靜慮故；二、於薩迦耶，心增上捨故。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午二、結</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">齊此名為始修業地究竟成滿。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、已辦地攝2　午一、舉善法2　未一、別辨相2　申一、觀色無色</span></strong></span></span><br />
<a name="95p7142"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">從是已後，於所修習不生喜足，為欲趣入已作辦地，修循身念。觀造色身如草木泥，及彼所生餘非色法，以如實慧通達緣起，能隨趣入如實諦智。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">申二、起厭患等</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">既得入已，依上修道，於去來今諸根境界，能起厭患，乃至解脫，能如實知我已解脫。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》能起厭患等者：此說智果漸次應知。行擇攝說：云何厭？謂有對治現前故，起厭逆想，令諸煩惱不復現行。云何離欲？謂由修習厭心故，雖於對治不作意思惟，然於一切染愛事境貪不現行，此由伏斷增上力故。云何解脫？謂即於此伏斷對治多修習故，永拔隨眠。乃至廣說。（<a href="http://mahabodhi.org/yoga/cb/85.htm#72451:65097">陵本八十五卷十一頁6450</a>）如是應知諸差別義。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未二、攝略義</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是名為已作辦地修循身念所生善法。謂觀色身如草木泥想，如是觀察無色諸法，真實妙慧通達緣起，能隨趣入四聖諦智。於修道中，能起厭患、離欲、解脫、解脫知見。</span></strong></span></span><br />
<a name="95p7143"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">午二、名已辦2　未一、顯究竟</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">齊是名為於大師教，以其妙慧，所應作事皆已作訖。所以者何？一切自義皆已究竟，從此已後更無所作，非於作已復須分別。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未二、簡退失</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若有作已餘時退失，當更有作，此作雖作，非畢竟作。如諸異生，以世間道而得解脫。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯三、明攝</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">此中若先始修業地有漏善法，若後所有已作辦地無漏善法，如是一切隨其所應，當知皆入四聖諦攝。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">子三、集諦2　丑一、有差別相3　寅一、標別</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">復次，由四因緣，應正了知集諦所攝百八愛行。一、由內外差別故；二、由所依差別故；三、由自性差別故；四、由時分差別故。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、隨釋4　卯一、內外差別</span></strong></span></span><br />
<a name="95p7144"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">云何名為內外差別？謂由內外六處為依，起諸愛行。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、所依差別2　辰一、徵</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">云何名為所依差別？</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、釋3　巳一、標</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">謂愛依止五種我慢。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、徵</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">何等名為五種我慢？</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳三、釋2　午一、總標我慢</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">謂於我見未永斷故，得有如是我慢現行，於其六處計我起慢。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午二、別列五種3　未一、思我如昔及不如昔</span></strong></span></span><br />
<a name="95p7145"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">乃至未為衰老所損，諸行相似相續而轉，作是思惟：是我如昔。彼若復為衰老所損。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》彼若復為衰老所損者：此下疑有脫文。應言：諸行不相似轉，作是思惟：我不如昔。義乃圓滿。五種慢中，此為第二。是我如昔，是第一相。我今美妙，是第三相。我非美妙，是第四相。我今變異，是第五相。并此第二，故成五種。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未二、思我美妙及非美妙2　申一、辨成就</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">或於一時成就好色，或於一時成就惡色；或於一時成就大力、安樂、辯才，或於一時乃至無辯。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">申二、出思惟</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">彼若成就好色、大力、安樂、辯時，作是思惟：我今美妙。若違於此，作是思惟：我非美妙。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未三、思我變異</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若為衰老所損敗時，作是思惟：我今變異。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯三、自性差別2　辰一、徵</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">云何名為自性差別？</span></strong></span></span><br />
<a name="95p7146"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、釋4　巳一、出二愛</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">謂此五種我慢為依，發起有愛及無有愛。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、辨三品2　午一、明有愛別</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又彼有愛，軟中上品差別而轉。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午二、簡無有愛</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">於其無有，由審思擇方能起愛，非由意樂任運而住。是故於中，無有三品差別建立。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳三、釋愛相3　午一、軟有愛2　未一、出體</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">當知此中，軟有愛者，謂於當來願我當有，即於六處願我當有。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未二、辨相4　申一、願即如是</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">即如是類願我當有，於同類生有希求故。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">申二、願異如是</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">異如是類願我當有，於異類生有希求故。</span></strong></span></span><br />
<a name="95p7147"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">申三、願如今有</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若先自體是可愛者，願彼相應，故造善業，作是思惟：願我當有如是種類，如今所有。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">申四、願異今有</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若先自體不可愛者，願彼離隔，故造善業，作是思惟：願我當有如是種類，異今所有。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午二、中有愛3　未一、出體</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">中有愛者，謂於無有不生希欲，為治彼故，願我得有，即於六處願我得有。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未二、辨相</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如前所說，即如是類願我得有，異如是類願我得有。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未三、結名</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是一切，應知皆名中品有愛。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午三、上有愛</span></strong></span></span><br />
<a name="95p7148"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">上有愛者，謂即如是行相差別，作是念言：願我定有。猛利思求四種相愛，應知說名上品有愛。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》猛利思求四種相愛者：前說愛行有四種相。一、於當來，二、於六處，三、即如是類，四、異如是類。今此亦爾。起是行相，願我定有，由是說言猛利思求四種相愛。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳四、廣差別2　午一、依內處別</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">此三種愛自性差別，由有所依內處別故，說十八種愛行差別。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午二、依外處別3　未一、例同</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">於其外處，當知亦爾。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未二、顯別2　申一、舉計我所</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">此差別者，謂如於彼內六處中計我起慢，如是於色，計為我所而起於慢，謂於此色我自在轉；如是乃至於諸法中，計為我所而起於慢，謂於此法我自在轉。</span></strong></span></span><br />
<a name="95p7149"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">申二、指餘隨應</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">餘隨所應，如前應知。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未三、合結</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是十八，并前愛行，合說總有三十六種愛行差別。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯四、時分差別</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">云何名為時分差別？謂即如是三十六行，各有過去、未來、現在三世差別。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅三、總結</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是名為由四因緣有差別故，愛行合有一百八種。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">丑二、無差別相2　寅一、總出愛相</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又於此中無差別相，凡諸所有染汙希求，皆名為愛。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、廣其異名11　卯一、名因</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又即此愛集諦攝故，說名為因。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、名流潤</span></strong></span></span><br />
<a name="95p7150"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">津潤性故，順生死流而漂轉故，名為流潤。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯三、名著境</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">於諸境界執著性故，名為著境。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯四、名癰根</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">能與生已依五取蘊如癰病等所有眾苦為因緣故，說名癰根。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯五、名流溢</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">難制伏故，說名流溢。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯六、名纖繳</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">微細現行魔所縛故，說名纖繳。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯七、名條斡</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">上至有頂高標出故，說名條斡。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯八、名枯竭</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">令無飽故，說名枯竭。</span></strong></span></span><br />
<a name="95p7151"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">卯九、名礙名覆</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又即如是所說相愛，纏眾生故，說名為礙；由隨眠故，說名為覆。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯十、名上聳名發起</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">即由如是纏及隨眠，成上品故，說名上聳；成其中品及軟品故，說名發起。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯十一、名冥闇等3　辰一、釋說3　巳一、冥闇</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若欲界愛，於所知境令迷惑故，說為冥闇。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、昏昧</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若色界愛，於所知境令迷惑故，說為昏昧。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳三、翳瞙</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若無色愛，於所知境令迷惑故，說為翳瞙。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、舉喻</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如有三人，第一盲瞽，第二閉目，第三翳瞙微覆其眼。此中第一全無所見；第二少分似有所見；第三雖見，眼不淨故，不覩真色。</span></strong></span></span><br />
<a name="95p7152"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">辰三、合法</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是三愛，隨其次第，冥闇、昏昧及與翳瞙，當知亦爾。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">子四、得3　丑一、諦證得2　寅一、標列</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;"><a name="57449:72565"></a><a name="35364:72565"></a>復次，由五種相轉法輪者，當知名為善轉法輪。一者、世尊為菩薩時，為得所得所緣境界；二者、為得所得方便；三者、證得自所應得；四者、得已，樹他相續，令於自證深生信解；五者、令他於他所證深生信解。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、隨釋5　卯一、所緣境</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">當知此中，所緣境者，謂四聖諦。此四聖諦安立體相，如前應知。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》此四聖諦安立體相如前應知者：謂如前說：當知諸法略有二種，一、能知智，二、所知境。其能知智亦所知境，是故諸智俱行善法，無不攝在四聖諦中。其義應知。</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若略若廣，如聲聞地。</span></strong></span></span><br />
<a name="95p7153"></a><span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》若略若廣如聲聞地者：本地分說：出世間道淨惑所緣復有四種。一、苦聖諦，二、集聖諦，三、滅聖諦，四、道聖諦，乃至廣說。（<a href="http://mahabodhi.org/yoga/cb/27.htm#72571:22968">陵本二十七卷十八頁2305</a>）是名為略。又決擇分問答分別。（<a href="http://mahabodhi.org/yoga/cb/67.htm#72571:53616">陵本六十七卷十四頁5354</a>）是名為廣。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、得方便2　辰一、總標</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">得方便者，謂即於此四聖諦中，三周正轉十二相智。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、別釋3　巳一、最初轉2　午一、出菩薩</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">最初轉者，謂昔菩薩入現觀時，如實了知是苦聖諦，廣說乃至是道聖諦。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午二、辨智相</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">於中所有現量聖智，能斷見道所斷煩惱，爾時說名生聖慧眼。即此由依去來今世，有差別故，如其次第，名智、明、覺。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、第二轉2　午一、出有學</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">第二轉者，謂是有學，以其妙慧如實通達，我當於後猶有所作，應當遍知未知苦諦，應當永斷未斷集諦，應當作證未證滅諦，應當修習未修道諦。</span></strong></span></span><br />
<a name="95p7154"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">午二、例智相</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是亦有四種行相，如前應知。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》如是亦有四種行相如前應知者：謂聖慧眼及智、明、覺四種行相，義如前說。應知斷煩惱故，去來今世有差別故。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳三、第三轉2　午一、出無學</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">第三轉者，謂是無學，已得盡智、無生智故，言所應作我皆已作。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午二、釋智相2　未一、例同</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是亦有四種行相，如前應知。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未二、顯別</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">此差別者，謂前二轉四種行相，是其有學真聖慧眼；最後一轉，是其無學真聖慧眼。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯三、得所得</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">得所得者，謂得無上正等菩提。</span></strong></span></span><br />
<a name="95p7155"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">卯四、令他於自深生信解</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">樹他相續，令於自證生信解者，謂如長老阿若憍陳，從世尊所聞正法已，最初悟解四聖諦法，又答問言：我已解法。從此已後，如前所說究竟行相，</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》如前所說究竟行相者：謂如前說：已得盡智、無生智故，言所應作我皆已作。是即無學究竟行相。</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">五皆證得阿羅漢果，生解脫處。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》五皆證得阿羅漢果者：謂阿若憍陳等五人皆證無學果故。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯五、令他於他深生信解2　辰一、轉隨轉法</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">最後令他於他所證生信解者，謂如長老阿若憍陳，起世間心：我已解法。如來知已，起世間心：阿若憍陳已解我法。地神知已，舉聲傳告，經於剎那、瞬息、須臾，其聲展轉乃至梵世。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、釋名輪等</span></strong></span></span><br />
<a name="95p7156"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;"><a name="17955:72602"></a>當知世尊轉所解法，置於阿若憍陳身中，此復隨轉置餘身中，彼復隨轉置餘身中。以是展轉、隨轉義故，說名為輪。正見等法所成性故，說名法輪。如來、應供是梵增語，彼所轉故，亦名梵輪。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">丑二、諦瑜伽2　寅一、標列</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">復次，於四聖諦未入現觀，能入現觀，當知略有四種瑜伽。謂為證得所未得法，淨信增上，發生厚欲；厚欲增上，精進熾然；熾然精進，有善方便。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、隨釋4　卯一、淨信</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">言淨信者，謂正信解。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、厚欲</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">所言欲者，謂欲所得。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯三、精進</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">精進如前，略有五種。有勢、有勤、有勇、堅猛、不捨其軛。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯四、方便2　辰一、出彼二法</span></strong></span></span><br />
<a name="95p7157"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">善方便者，謂為修習不放逸故，無忘失相，說名為念。於諸放逸所有過患了別智相，說名正知。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、名不放逸</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">此二所攝，名不放逸。於諸染法防守心故，常能修習諸善法故。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">丑三、諦建立2　寅一、喻諦相</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">復次，苦諦如諸疾病；集諦如起病因；滅諦如病生已，而得除愈；道諦如病除已，令後不生。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、釋邊際2　卯一、出因緣</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">諸有病者，詣良醫所，但應尋求爾所正法。諸有良醫，亦但應授爾所正法。是故更無第五聖諦。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、明宣說</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">諸佛如來拔大愛箭無上良醫，亦但宣說爾所正法。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">子五、相2　丑一、舉十過患2　寅一、標</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">復次，背聖諦智、不成現觀，諸有沙門、若婆羅門，當知略有十相過患。</span></strong></span></span><br />
<a name="95p7158"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、列</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">謂有勝義諸沙門等，意不許彼為沙門等；言亦不數為沙門等；於諸後有生等眾苦，皆未解脫；於諸惡趣亦未解脫；堪能棄捨正所學處；不堪能證諸出世間過人勝法，所謂聖道、道果涅槃；向善趣故，堪能尋訪除學無學餘外福田；於超苦苦更不還果，無所堪能；於現法中究竟悟解、解脫一切有餘依苦，無所堪能。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》於現法中究竟悟解者：此中無所堪能，說有二相。謂住於此，不能趣入正性離生，是名於現法中究竟悟解，無所堪能。或復不能得般涅槃，是名於現法中解脫一切有餘依苦，無所堪能。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">丑二、翻十功德</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">與此相違，當知即是不背諦智、成就現觀，所有沙門、若婆羅門十相功德。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">子六、處2　丑一、總標</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">復次，趣向諦智樂正覺者，應當了知依四聖諦增上緣力，得所依處、得、得方便。</span></strong></span></span><br />
<a name="95p7159"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">丑二、別釋3　寅一、得依處</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">應知是處，於善說法毗奈耶中淨信出家，名得依處。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、得</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若四沙門果所攝受聲聞菩提、若諸獨覺所有菩提、若諸如來無上菩提，如是三種，當知名得。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅三、得方便2　卯一、釋名</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如前所說三周正轉，隨其次第智、見、現觀，名得方便。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、辨位2　辰一、第一義3　巳一、智位</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">應知於入諦現觀時，如實了知是苦聖諦，乃至廣說是道聖諦，說名智位。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、見位</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">從此已後，於諸諦中復有所作，應當遍知，廣說乃至應當修習。由此觀故，說名見位。</span></strong></span></span><br />
<a name="95p7160"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">巳三、現觀位</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">於無學地，如實解了我已遍知，我已永斷，我已作證，我已修習，名現觀位。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、第二義3　巳一、智位</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">復有差別。謂諸無學盡、無生智所攝一切極解脫智，說名智位。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、見位</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">即此無學極解脫智所引正見，說名見位。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳三、現觀位</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">從預流果乃至究竟，當知所有一切學慧，名現觀位。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">子七、業2　丑一、總標</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">復次，應知諦智略有六種作業及相。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》略有六種作業及相者：依下自釋，作業及相有二三種，故成六種。初三種者，一、能滅眾苦，二、能破大闇，三、能證不退。後三種者，一、自善決定，二、漸次集成，三、與喜樂俱。如判應知。</span></strong></span></span><br />
<a name="95p7161"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">丑二、別辨2　寅一、初三業相3　卯一、辨三種3　辰一、能滅眾苦3　巳一、滅苦前行</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">謂此諦智是能永滅眾苦前行，如日將出，先現明相。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、正盡眾苦</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">正盡苦者，謂初見諦所斷眾苦。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳三、作苦邊際</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">作苦邊者，謂阿羅漢所斷眾苦。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、能破大闇</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又此諦智是能對治大無明闇，如日光明能破世間所有大闇。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰三、能證不退</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又如有一，已證諦智，永斷三結。從此無間，由失念故，暫為欲貪、瞋恚所染。彼於爾時，依不放逸入初靜慮，由觸諦智，得不還果。如是漸次，雖入非想非非想定，而與外凡有其差別，由已證得不退法故。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、結廣大</span></strong></span></span><br />
<a name="95p7162"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是諦智有廣大用、有廣大果。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯三、隨難釋2　辰一、總名集法</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">此中所有過去諸行說名已生，現在諸行說名正生，未來諸行說名當生，如是一切總名集法。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、總名滅法</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">即此一切，由無常滅，或有已滅、或有向滅、或有當滅，總名滅法。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、後三業相3　卯一、自善決定2　辰一、別辨相3　巳一、不為他轉</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又於諦智已證得者，如大石樓已善雕飾，八方猛風不能傾動，一切異論不能移轉。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、不視他面</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;"><a name="28087:72676"></a>所有悟解不假他緣。不視他面，彼將何說我當聽受。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳三、不觀他口</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">不觀他口，適出語已，尋我聽聞、思惟、籌量、審諦觀察。</span></strong></span></span><br />
<a name="95p7163"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、隨難釋</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">諸他沙門、婆羅門者，當知即是諸外道輩。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》諸他沙門婆羅門者：此隨釋前不視他面、不觀他口，二種他義。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、漸次集成2　辰一、標簡</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又即一切四聖諦智漸次集成，名諦現觀，非隨闕一。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、舉喻2　巳一、喻受用</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">此諦現觀猶如餚饌，諸聖弟子無上慧命皆依此活，如受欲者食用餚饌。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、喻圓滿</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">苦等諦智闕餘三智，如睒彌葉。當知餘似娑羅枝葉，四聖諦智漸次集成一切圓滿。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》當知餘似娑羅枝葉者：娑羅枝葉，義喻漸次集成一切圓滿。望隨闕一，名為餘故。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯三、與喜樂俱2　辰一、別顯其相2　巳一、令極輕安</span></strong></span></span><br />
<a name="95p7164"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">又諸諦智與喜樂俱，覺真義故，能令身心極輕安故，名諦現觀。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、超越二苦</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">生那落迦中略有二苦。一、燒然苦，二、治罰苦。由闕諦智，獲斯二苦；此無量生猛利大苦，由聖諦智皆能超越。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、讚勵應得</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是諦智，假使因其燒然、治罰猛利大苦，於現法中一身滅壞而可得者，應生踊躍歡喜忍受。縱毀百身尚應歡喜，況乃唯一。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">子八、障2　丑一、明能除斷2　寅一、標列障礙</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">復次，若有為修聖諦現觀，當知略有四種障礙。何等為四？一者、不信，二者、上慢，三者、待時，四者、放逸。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、別釋斷除4　卯一、於不信2　辰一、廣三種</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">言不信者，復有三種。一、於諦現觀不生信解；二、於僧善行不生信解；三、於佛菩提不生信解。</span></strong></span></span><br />
<a name="95p7165"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、釋能治3　巳一、於初不信</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">為欲斷除初不信故，世尊自引現量所證聖諦現觀，告諸弟子言：我已於四聖諦理得現觀故，證覺無上正等菩提。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、於第二不信</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">為欲斷除第二不信，故復說言：我昔與汝輩，長世久流轉，由未正思惟、覺悟於真諦。我今與汝等，由正見通達；以通達為因，盡生死流轉。彼因緣盡故，自今無後有，唯餘最後身，住持令不滅。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳三、於第三不信2　午一、出彼疑</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">第三不信，於佛菩提如是相轉：謂若沙門喬答摩種是一切智，何故有問一類能記，一類不記？</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午二、明除斷2　未一、引佛說</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">為欲斷除如是不信，故復說言：我所覺法無量無邊，譬如大地諸草木葉；為他說者少不足言，譬如手中升攝波葉；多分能引無義利故，少分能引有義利故。</span></strong></span></span><br />
<a name="95p7166"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">未二、釋不記</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">當知此中，非不知故而不記別，但由能引無義利故而不記別。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、於上慢2　辰一、明依處</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">言上慢者，謂即於彼諦現觀中起增上慢。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、顯難斷2　巳一、舉譬喻</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">為欲斷除如是上慢，故復說言：如人在遠以箭射箭，筈筈無遺，甚為希有。或復一毛析為百分，以毛䂎毛，端端不落；以極細故，是事復難。通達聖諦轉難於彼。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、釋所以</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">所以者何？由即以其能取作意，還即通達能取作意，如是方有能緣、所緣平等平等無漏智生，通達諦理，是故此事最細最難。箭射箭筈、毛䂎毛端則不如是。</span></strong></span></span><br />
<a name="95p7167"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">卯三、於待時</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">言待時者，謂於所作推待後時。為欲斷滅如是待時，故世尊說：無墜人身甚為難得。復引盲龜以況其事。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯四、於放逸2　辰一、釋彼相3　巳一、略標舉</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">云何放逸？謂略而言，若邪思惟、若邪尋思、若邪戲論，是名放逸。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、隨別釋3　午一、邪思惟3　未一、標得名</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">當知若於不應思處而彊思惟，名邪思惟。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》不應思處而彊思惟等者：聲聞地說：遠離六種不應思處。謂思議我、思議有情、思議世間、思議有情業、思議果異熟、思議靜慮者靜慮境界、思議諸佛諸佛境界。（<a href="http://mahabodhi.org/yoga/cb/25.htm#72726:20724">陵本二十五卷八頁2101</a>）由是此中，亦說有六彊思惟相。如前處處皆已廣說應知。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未二、釋其相2　申一、舉不應思處</span></strong></span></span><br />
<a name="95p7168"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">謂或思惟：我於過去世為曾有耶？乃至廣說。於未來世，於內猶豫：我為是誰？誰當是我？今此有情從何而來？於是沒已當往何所？或思世間，謂世間常，乃至廣說。如是或謂世間有邊，乃至廣說。或思有情，謂命即身，乃至廣說。或思有情業果異熟，謂妄思惟此作此受，乃至廣說。或復思惟諸靜慮者靜慮境界，或思諸佛諸佛境界，如來滅後若有若無，乃至廣說。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">申二、釋不應思惟</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">彼由世俗、勝義善巧，於是一切二因緣故，不應思惟。一、非思惟所緣境故；二、由其事無所有故。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》二因緣故不應思惟等者：前說六種不應思處，除我、有情，所餘諸處，名非思惟所緣境事。我及有情，名無所有事。如是略攝一切應知。</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若有思求非思境事，或有思求無所有事，如是一切皆無所得，唯有令心轉增迷亂。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">未三、出過患</span></strong></span></span><br />
<a name="95p7169"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">若於此中不如正理彊思惟者，雖有一類，由宿因力，或起厭離，或起厭離相應作意，緣實境界，於其中間暫爾現行，而復於彼見為過患，生不實想。如是思惟世間等法，能引無義。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》而復於彼見為過患生不實想者：前說由宿因力，於彼不應思處或能厭離，或起厭離相應作意，彼所緣境，名之為事。然由不如正理彊思惟故，而復於彼所緣境界不了真實，見為過患，顛倒思惟，生不實想。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午二、邪尋思</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">邪尋思者，當知即是欲等尋思。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午三、邪戲論</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">邪戲論者，復有六種。謂顛倒戲論、唐捐戲論、諍競戲論、於他分別勝劣戲論、分別工巧養命戲論、耽染世間財食戲論。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳三、總結名</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是一切，總名放逸。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、明斷除</span></strong></span></span><br />
<a name="95p7170"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">為欲斷除此放逸故，如來親自為教誨者，為堪受化補特伽羅，聞已速能斷諸放逸。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">丑二、廣由任持2　寅一、標列</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">世尊弟子，為斷如是聖諦現觀四種障礙，由三行相任持聖諦。何等為三？一、由聞慧任持其文，二、由思慧任持其義，三、由修慧任持其證。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、隨釋2　卯一、由聞思慧2　辰一、別釋其相</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">此中聞慧如其所聞，能正任持是苦聖諦，乃至廣說。又由思慧任持其義，謂諸聖者知其是諦，故名聖諦。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、料簡諦名2　巳一、總明二種</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">當知此中，由二緣故，得名為諦。一、法性故，由真實義說名為諦。二、勝解故，由即於此真實義中起諦勝解，說名為諦。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、別釋聖諦</span></strong></span></span><br />
<a name="95p7171"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">一切愚夫，但由法性得名為諦，非勝解故。若諸聖者，俱由二種得名為諦，故偏說此名為聖諦。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、由修慧</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又由修慧，於諸諦中獲得內證現量諦智，亦得證淨。由是因緣，於諸諦實遠離疑惑。諦智、證淨更互相依，若處有一，必有第二。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">子九、過3　丑一、標</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">復次，若有沙門、或婆羅門，於聖諦智而未相應，於諸聖諦未成現觀，當知略有四種過患。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">丑二、徵</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">何等為四？</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">丑三、釋4　寅一、惡趣過患</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">謂於能往下分惡趣生本行中，深起愛樂，造作增長彼相應業，由此顛墜生惡趣坑。</span></strong></span></span><br />
<a name="95p7172"></a><span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》能往下分惡趣生本行者：此中下分，所謂欲界最下劣故。生為根本諸有為法，名生本行。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、欲纏過患</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又於欲纏人天兩趣，眾多煩惱常所燒煮生本行中，深起愛樂，造作增長彼相應業。由此因緣，既生彼已，大生熱惱常所燒然。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅三、色無色纏過患</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又於此上色無色纏所有相應，如前所說無明昏闇及諸翳瞙生本行中，</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》如前所說無明昏闇等者：謂如前說：若色界愛，於所知境令迷惑故，說為昏昧。若無色愛，於所知境令迷惑故，說為翳瞙。如次配釋色無色纏應知。</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">廣說乃至墮於生闇。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》廣說乃至墮於生闇者：謂如前說：深起愛樂，造作增長彼相應業。是名廣說應知。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅四、妄見黑闇過患2　卯一、標墮界</span></strong></span></span><br />
<a name="95p7173"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">又由退失受用境界、涅槃道故，於其中間，如生三種世界中間，墮在三種妄見黑闇。一者、常見，二者、斷見，三者、現法涅槃見。由是因緣，墜墮三界，生黑闇處。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、顯應知</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">攝受如是自妄見故，邪無明闇所覆障故，不如實觀如前五支所攝受斷。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》如前五支所攝受斷者：思所成地說：云何復名永斷五支？謂阿羅漢苾芻，於五處所不復能犯，乃至廣說。（<a href="http://mahabodhi.org/yoga/cb/19.htm#72778:16377">陵本十九卷十七頁1670</a>）今指彼義，故作是說。</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">由是因緣，應知如實顯示諸諦。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">子十、黑異熟等2　丑一、辨造業3　寅一、黑黑異熟業</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">復次，或有一類，於諸聖諦不得善巧，造作增長黑黑異熟業已，能感那落迦、傍生、鬼趣。由此業故，譬如擲杖，根墮那落迦，中墮傍生趣，端墮餓鬼界。</span></strong></span></span><br />
<a name="95p7174"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、黑白黑白異熟業</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是一類，造作增長黑白黑白異熟業已，由此雜業，譬如擲杖，或墮惡趣不清淨處，或墮善趣少清淨處。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅三、白白異熟業</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是一類，造作增長白白異熟業已，由此業故，生在五趣生死諸業所隨逐處。壽盡、業盡，即還從彼色無色界沒已退墮。五趣生死如五輻輪，旋轉不住。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">丑二、明教說2　寅一、辨差別2　卯一、說世間道</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若有為他說世間道，乃至雖能上昇有頂，當知此說，非第一義令上昇教。何以故？如是上昇非畢竟故。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、說聖諦教</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若諸如來所說聖諦相應言教，當知此教，是第一義令上昇教。何以故？如是上昇是畢竟故。</span></strong></span></span><br />
<a name="95p7175"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、簡聰慧2　卯一、非第一義</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又若由得諸世俗智乃至有頂名聰慧者，非第一義說名聰慧，如前說故。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》如前說故者：謂如前說：非畢竟故。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、是第一義</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若由諦智名聰慧者，是第一義名為聰慧，如前說故。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》如前說故者：謂如前說：是畢竟故。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">子十一、大義2　丑一、喻諦智2　寅一、有差別喻</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">復次，於其四種聖諦智中，初聖諦智能入聖諦漸次現觀，譬如本足；第二諦智，譬如牆壁；第三諦智，如下層級；第四諦智，如上寶臺。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、無差別喻2　卯一、如四階隥</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又即如是四聖諦智，如四階隥，能令上昇大智慧殿。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、如四桄梯</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又即如是四聖諦智，如四桄梯，能令隥上解脫寂滅。</span></strong></span></span><br />
<a name="95p7176"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">丑二、辨現觀3　寅一、出魔障2　卯一、彼令隨轉</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">當知此中，有三種愛，譬如三槍，諸惡魔羅執持撓攪生死大海，令彼受生諸有情類隨而迴轉。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、不隨彼轉</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是三種魔羅愛槍，不能令彼三種有情隨而迴轉。一者、勁銳，即是預流。二者、處中，即餘有學。三者、逆流，道行圓滿，隨其所欲皆能造作。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、明盡苦2　卯一、辨餘斷2　辰一、舉慢苦</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">已見聖諦補特伽羅，永斷所有慢所作苦、慢所成苦，由是因緣，諸苦少在，多分已斷。謂諸有學及阿羅漢。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、例餘苦</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如慢所作、所成眾苦，如是諸愛身語意業貪瞋癡等所生眾苦，當知一切皆少分在，多分已斷。</span></strong></span></span><br />
<a name="95p7177"></a><span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》謂諸有學及阿羅漢者：如下自釋：有學，最極七生人天苦在，諸惡趣苦皆已越度。若諸無學，唯有現法所依苦在，餘一切苦皆已越度。由是當知，有學及阿羅漢，諸苦少在，多分已斷。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、顯譬喻3　辰一、喻慢苦</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">譬如礫石及大雪山。如是諸慢所作、所成所有眾苦，若餘若斷，當知亦爾。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、喻愛苦3　巳一、無色愛</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如大池沼其水盈滿，於中沾引二滴、三滴，依大池沼水尚甚多。如是無色愛所生苦，若餘若斷，當知亦爾。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、色界愛</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如大陂湖，餘如前說。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》餘如前說者：謂如前說：其水盈滿，於中沾引二滴、三滴，乃至廣說水尚甚多。</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是色界愛所生苦，若餘若斷，當知亦爾。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳三、欲界愛</span></strong></span></span><br />
<a name="95p7178"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">又如大海，餘如前說。如是欲界愛所生苦，若餘若斷，當知亦爾。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰三、喻業等苦</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又大雪山，若諸金山，若蘇迷盧及大地喻，又有六種礫石之喻，又泥團喻，餘如前說。如是身業、語業、意業貪瞋癡等所生眾苦，若餘若斷，當知亦爾。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅三、結義利2　卯一、標</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是多苦已遠離故，少苦在故，當知聖諦如實現觀有大義利。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、辨2　辰一、有學</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">謂諸有學，最極七生人天苦在，諸惡趣苦皆已越度。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、無學</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若諸無學，唯有現法所依苦在，餘一切苦皆已越度。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">子十二、難得4　丑一、入現觀身難得</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">復次，若住是身入諦現觀，當知此身最為難得。</span></strong></span></span><br />
<a name="95p7179"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">丑二、見聖諦眼難得</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又聖明眼見諦有學轉甚難得。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">丑三、三所成慧難得3　寅一、標三種</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又聞思修所成妙慧亦為難得。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、配行相</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">由此慧故，於善說法毗奈耶中，如其次第，解了、勝了及以決了。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅三、釋差別</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">於解了時，能審分別；於勝了時，能生勝解；於決了時，於法入證。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》如其次第解了勝了等者：謂由聞慧名為解了，思慧名為勝了，修慧名決了故。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">丑四、善資糧等難得2　寅一、標列種種3　卯一、善資糧法</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又諦現觀所有資糧善有漏法亦為難得，謂於父母識恩養等諸善業道。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、有暇圓滿</span></strong></span></span><br />
<a name="95p7180"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">有暇圓滿亦為難得。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯三、正見等法2　辰一、舉初世間</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又有世間初正見等，乃至解脫智為後邊十種正法，亦為難得。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、例通諸聖</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是諸法，即是有學、即是無學。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">寅二、隨釋其相3　卯一、善資糧攝7　辰一、善識父母恩養</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">當知此中，善知恩養所有士夫補特伽羅，如實了知一切父母皆應孝養。如是知已，於其父母勤修孝養，是名善識父母恩養。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、善知沙門若婆羅門</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又樂己利所有士夫補特伽羅，於他有德一切沙門及婆羅門，如實了知是福田已，如其所應勤修供養，是名善知所有沙門、若婆羅門。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰三、善御家長等2　巳一、辨2　午一、善御家長</span></strong></span></span><br />
<a name="95p7181"></a><span style="font-size:14pt"><span style="color:darkblue"><strong><span style="font-family:&quot;Times New Roman&quot;">又無貪惰所有士夫補特伽羅，於諸妻子及奴婢等一切親屬，如實了知彼既以我為室為歸，我若有樂，彼亦隨樂；我若有苦，彼亦隨苦。如是知已，於時時間，正以飲食、衣服給賜，復以病緣醫藥攝受。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午二、善能造作自他義利</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">於彼義利自然勇勵而為施造，非於一切求彼憶念。稟性忠平，好等分布，亦不婬佚損費財寶。不於非處生毗奈耶，亦不非處而興憤發。</span></strong></span></span><br />
<span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》不於非處生毗奈耶者：謂不非理呵責治罰故。</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">於諸耆長及尊重處，正善隨轉。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、結</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是名為善御家長，善能造作自他義利。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰四、於此世罪深見怖畏</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">諸所施為皆以正法，不以非法。於現法中他作惡行，深見過失，謂或殺、或縛、或罰、或退、或被譏毀；正思擇已，終不現行。如是名為於此世罪深見怖畏。</span></strong></span></span><br />
<a name="95p7182"></a><span style="font-size:medium"><span style="color:darkred"><strong><span style="font-family:&quot;Times New Roman&quot;">辰五、於他世罪深見怖畏</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又正觀見造惡行已，於其後世感惡趣苦，及感所餘匱乏等苦；正思擇已，終不現行。如是名為於他世罪深見怖畏。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰六、惠施作福等2　巳一、辨2　午一、惠施作福</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又時時間能正受學施福業事，造作種種差別福行。所謂看病、事佛法僧、躬為執當，如是等類名作福行。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">午二、受齋學戒</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">於一日夜乃至盡壽，所有尸羅能正受學。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、結</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如是總名惠施作福、受齋學戒。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰七、諸善業道</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">十業道者，謂二三等差別宣說，乃至為令由聞思慧，於彼相應所有作意正多修習。</span></strong></span></span><br />
<a name="95p7183"></a><span style="font-size:14pt"><span style="color:#590000"><strong><span style="font-family:&quot;Times New Roman&quot;">《披》謂二三等差別宣說者：處擇攝中嗢柁南曰：五二與十三，四業為最後。（<a href="http://mahabodhi.org/yoga/cb/90.htm#72882:68784">陵本九十卷一頁6789</a>）名於彼業差別宣說應知。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯二、有暇圓滿</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又諸有情生惡趣已，難可解脫；生善趣已，速疾乖離。當知是名有暇圓滿甚為難得。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">卯三、正見等法2　辰一、舉正見2　巳一、辨生起</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">又見諦故，無有差別正見生起。於過去世名已生起，於現在世名今生起，於未來世名當生起。如前所說若習、若修、若多修習，其義應知。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">巳二、簡差別</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">若世間正見，應隨防護；若有學正見并其斷果，應隨觸證；若無學正見并自離繫果，應隨作證。</span></strong></span></span><br />
<span style="font-size:medium"><span style="color:darkred"><strong><span style="font-family:&quot;Times New Roman&quot;">辰二、例餘法</span></strong></span></span><br />
<span style="font-size:14pt"><span style="color:darkblue"><strong><span style="font-family:&quot;Times New Roman&quot;">如說正見，如是乃至解脫智，應知亦爾。</span></strong></span></span><br />
<span style="font-size:14pt"><span style="color:darkred"><strong><span style="font-family:&quot;Times New Roman&quot;">瑜伽師地論科句披尋記卷第九十五</span></strong></span></span><br />
&nbsp;</p>
